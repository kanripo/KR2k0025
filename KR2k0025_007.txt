# -*- mode: mandoku-view; -*-
#+TITLE: 延祐四明志
#+DATE: 2015-08-24 22:39:45.050006
#+PROPERTY: ID KR2k0025
#+PROPERTY: BASEEDITION WYG    
#+PROPERTY: JUAN 卷七
<pb:KR2k0025_WYG_007-1a>¶
欽定四庫全書¶
　延祐四明志卷七¶
　　　　　　　　　　　　　元　袁桷　撰¶
　　山川攷¶
隨山濬川禹所陳非𤨏言也治梁及岐後訖不能别何¶
哉明郡以四明山得名其山范不能定或曰在越或曰¶
亡是山唐一行作山河兩戒深有㫖矣四明山由越来¶
至于慈溪東行至于鄞復折入奉化脉隴連屬稽諸田¶
<pb:KR2k0025_WYG_007-1b>¶
野可攷也江入餘姚上三十里與四明水接更十里潮¶
勢已没古為堰限之吴潜為慶元恨慶元公卿多徙堰¶
于上虞潮至舊堰上不一二尺舟楫蔽沙岸雖驛舟不¶
可發使者數言而上虞謂新堰利益不肯改噫其果有¶
是夫作山川攷¶
　　山¶
　　　鄞縣¶
四明山繇天台山北面起向東北一百三十里涌為二¶
<pb:KR2k0025_WYG_007-2a>¶
百八十峯中有三十六峯周&KR0158;八百餘里謝靈運山居¶
賦曰天台四明相接孫興公賦曰登陸則有四明天台¶
四明方石四面自然開䆫其中分通溪曰簟溪西引簟¶
溪東入于海地稱句章又云鄞江山有七峯相去各六¶
十里雲霧相通山東面七十峯狀如驚浪之山境接句¶
章郭璞言後五百年當立郡至開元置明州其言適符¶
合棃洲洞水東出句章是四明東門山西狀如奔牛曰¶
奔牛山連脊起峯因以名之中有三朶峯鐺足以立漢¶
<pb:KR2k0025_WYG_007-2b>¶
張平子居焉中有石室石西南有五朶峯形如芙蓉峯¶
相望各去六里中峯為四明山心棃洲溪生沙棃孫興¶
公與其子孫成游得棃以食因號棃洲楊修游四明山¶
見一老人其言曰見兩人把火且當獲金刀修解之兩¶
火炎也加刀為剡因號剡溪其説誣恠後漢有劉阮二¶
士怪不復録四明山南聳七十峯狀如驅羊其峯存者¶
曰存羊水源十丈有神蛇居之吐靈氣如樓閣可禱雨¶
山足一澗出南過一百二十里水歸鄞江南源也北南¶
<pb:KR2k0025_WYG_007-3a>¶
洞一源四明山南門也溪號白溪宋有捕魚者恍不見¶
日光因號為大晦山東復有一峯下有龍窟逸士陶源¶
採望如樓觀號小晦山西南八峯下有囊號八囊山山¶
向北有兩陣山如走蛇舊有人居之山之北門也梅福¶
隠越游焉城西曰四明山四面二百八十峯周&KR0158;八百¶
餘里東接句章西連舜窟南嗣天台北包翠碣其言不¶
妄山有五朶峯東有一峯髙六里周十里南一巖髙一¶
丈深七丈中有石穴通泉流于棃洲穴生甘草又多古¶
<pb:KR2k0025_WYG_007-3b>¶
杉栢瑞雲居之西一峯髙四里南有石室下有石碑相¶
𫝊劉阮居之南一峯髙三里有石壁壁出數穴生石乳¶
北一峯髙四里峯頂有天井雲氣吐吞山四面各生一¶
色樹東生樟樹西生松樹南生栢樹北生檉樹及黄楊¶
木其山頂上極平正每有雲葢之晉沙門白道猷從天¶
台入四明將築室不敢居以還木𤣥虚梅福孟亮㳺㝡¶
著其事荒忽不敢紀今因山記采其實而言之劉綱事¶
見太平廣記謝靈運山居賦天台桐栢方石太平二韭¶
<pb:KR2k0025_WYG_007-4a>¶
四明五奥三菁太平之北諸山神山神仙所居宋書孔¶
祐至行通神隠於四明山嘗見山有數百斛錢視之瓦¶
石不異今父老相傳以繇小溪以上為東四明由餘姚¶
而言為西四明繇奉化雪竇以入者則謂之四明山盖¶
山勢蜿蜒連屬與三境相犬牙¶
金峨山縣南八十里州之桉山也¶
太白山縣東六十里視諸山為㝡髙其顛有龍池雲氣¶
蓊勃生於水面不絶若麗日晴霄澄徹如鏡或風振林¶
<pb:KR2k0025_WYG_007-4b>¶
木落葉紛紛過之無墮池中者每風雨時雷電多從山¶
頂生天童山有支徑可登此峯頂邦人旱暵必禱焉每¶
有靈物變見雨隨以至或曰山以太白星得名又曰近¶
有小白嶺故此為大白非太白也(舒亶題太白峯千峯/下視盡兒孫仙事寥)¶
(寥不可聞長作人間三月雨請看膚寸嶺頭雲題太白/庵何年杖錫此徘徊天上真官為我来芝圃鶴歸香火)¶
(冷石基空/鎻舊蒼苔)¶
天童山縣東六十里晉永康中僧義興廬山間有童子¶
来給薪水久乃辭去曰吾太白一辰上帝遣侍左右言¶
<pb:KR2k0025_WYG_007-5a>¶
訖不見太白天童之名昉於此山前有玲瓏石巖多嵌¶
虚支徑透其絶頂景象尤勝(舒亶題天童寺日日青鞋/踏白沙未應泛艇即靈槎)¶
(雨溪清越鳴哀玉風蔓蜿蜒動暗蛇曉潤芝&KR1237;挑秀茁/午香茶竈煮蒼芽玲瓏仙客知何在千古烟霞自一家)¶
(樹王安石題天童山溪水清連樹老蒼行穿溪/  踏春陽溪深樹宻無人處惟有幽花度水香)¶
鄮山縣東三十里髙二百八十丈按十道四蕃志云以¶
海人持貨鄮易於此故名縣居鄮山之隂乃加邑為鄮¶
阿育王山在鄮縣之東髙數百仭阿育王見靈建寺其¶
下因以名山(詳見本/寺文)寺有徑路可上山腰有佛左足跡¶
<pb:KR2k0025_WYG_007-5b>¶
入石二寸餘有極目亭望海中山如丘垤然¶
玉几山阿育王山之前自寺視之横陳如几¶
大梅山縣東南七十里盖梅子真舊隱也(按福本傳王/莽顓政福一)¶
(朝棄妻子去其後人有見㑹稽漢時鄞/屬會稽而子真所隠亦不止此一山)山中有石洞僊井¶
藥爐丹竈遺跡猶存山頂昔有大梅木在其上則伐為¶
㑹稽禹祠之梁其下則為它山堰之梁禹祠之梁張僧¶
繇圖龍於其上夜或風雨飛入鏡湖與龍鬬後人見梁¶
上水淋漓而萍&KR0488;滿焉始駭異之迺以鐵索鎻于柱而¶
<pb:KR2k0025_WYG_007-6a>¶
它山堰之梁長三丈許去岸數丈嵗久不朽大水不漂¶
或有刀墜而誤傷之者血出不已(餘見它/山堰)¶
灌頂山縣西七十里(闕/)　　鄉其山直上二十里方至¶
頂有普凈禪院嵗納租故宋有採鐵於此朝㫖禁之自¶
天禧二年租輸府學養士嵗入錢三百貫延祐七年山¶
民陳永等作一十五定後寺僧分佃一半今復通佃¶
它山即善政侯為堰之地水南沿流皆山至是始有一¶
山在水北因兩山相對堰得以成以其無山相接故謂¶
<pb:KR2k0025_WYG_007-6b>¶
之它山(亮闍黎題它山截斷寒流疉石基海潮從此/作回期青山自在行人老澗濶水聲無絶時)¶
天井山在通逺鄉神龍所居有三井焉一巖突然而出¶
者下瞰百仭之淵地僅容側足縁蘿可行如此者數十¶
步至下井井之旁石皆光潔如龍物常行久而熟之之¶
狀又行三里至中井益險又行三里至上井則難矣旱¶
暵祈晴得蜥蜴或蛇蟹之𩔖自山下望之奕奕有光雨¶
輙應每欲雨則雲霧先興於此山山有龍王堂張良臣¶
記¶
<pb:KR2k0025_WYG_007-7a>¶
響巖縣東南五十五里句章鄉巖石壁立下浸江水水¶
流作聲則巖中荅之故曰響巖有影如佛像故又名佛¶
影巖天寒有鸕鷀數百為羣集于巖上故又名鸕鷀巖¶
北巖縣南五十里句章鄉巖中可容百人暑月清涼有¶
頻伽鳥巢其中¶
鳯山縣西南七十里通逺鄉¶
石臼山縣西南五十里光同鄉山陂有石圎而匾濶可¶
二丈中有穴似臼世𫝊葛仙翁煉丹之所旁有二足跡¶
<pb:KR2k0025_WYG_007-7b>¶
世謂之仙跡山下溪潭深迥杳不知其底有魚能負舟¶
或見則必作隂雨或見龍首枕於山麓潭上者仙隠山¶
與此山相連魏文節公(杞/)作碧溪庵於其上¶
芝山縣南五十里光同鄉¶
西石山縣南六十五里通逺鄉出石¶
東石山一名稽山縣東三十里出石¶
姜山縣南三十里平原中崛起有石洞三其一最大曰¶
後巖中可坐數十人洞後又有一小洞上有小穴形圓¶
<pb:KR2k0025_WYG_007-8a>¶
如月可仰窺天里人像神祠於巖中後分其祀於山前¶
巖下號前巖廟¶
茒山縣南五十里與姜山對峙¶
陽堂山俗曰青山縣東四十九里輿地志云此山四面¶
懸絶下有鮑郎廟即鮑君生所居也¶
銀山縣西南四十五里地名小溪嘗産銀故名¶
錫山縣西南五十里嘗産錫故名¶
大含山縣東南三十里¶
<pb:KR2k0025_WYG_007-8b>¶
白鶴山望春山皆在廣徳湖¶
陶公山在東錢湖山下多朱姓居之世𫝊陶朱公嘗隠¶
于此有釣魚磯在焉宋寳慶三年守胡榘建煙波館天¶
鏡亭于其上(詳見叙水/東錢湖内)¶
隠學山在東錢湖其下有栖真寺放生池¶
二靈山在東錢湖有張王行祠¶
黎花山月波山百步尖山皆在東錢湖有寺¶
大慈山在東錢湖下水嶴宋丞相史魯公𦵏母夫人于¶
<pb:KR2k0025_WYG_007-9a>¶
此以此著名¶
聖女山管公山皆在縣西¶
珠山畔跨山(有瀑布/)佛隴山阮山朱長山皆在縣東東¶
山黄山金文山五峰山皆在縣東南¶
建嶴山在縣西南四十五里¶
白石山在縣東三十里翔鳯鄉其山青秀與東錢湖相¶
對人多遊覽焉山有白石故名¶
　舊志載亶洲山在縣東四十五里按十道四蕃志云¶
<pb:KR2k0025_WYG_007-9b>¶
　亶洲有虞喜墓縁晉屢召不至死𦵏於此東方朔十洲¶
　記云山有不死之草赤莖緑葉人死三日以草覆之¶
　即活按吴志黄龍二年春正月魏遣將軍衛温諸葛¶
　真將甲士萬人浮海求夷洲及亶洲亶洲在海中漢¶
　武洞穴記言秦始皇帝遣方士徐福將童男童女數¶
　千人入海求蓬莱神仙及仙藥止洲不還世相承有¶
　數萬家其上人民時有至㑹稽貨布㑹稽東縣人海¶
　行亦有遭風飄至洲者所在絶逺卒不可得至故衛¶
<pb:KR2k0025_WYG_007-10a>¶
　温等但得夷洲數千人還今謂亶洲山去縣四十五¶
　里實無此山世𫝊今日本國即此洲然未知是否也¶
　又載雞鳴山云山有石井上有銅瓶著石有大石雞¶
　云從浮桑上飛来今猶鳴應扶桑曉太平寰宇記載¶
　動石山云有堅石髙五六丈下有小石支之暴風雨¶
　則其石自動山行者聞隆隆之聲又載靈山云有石¶
　鼓臨澗若鳴則野雉翔鳴故曰靈山今境内皆無之¶
　　　奉化州¶
<pb:KR2k0025_WYG_007-10b>¶
四明山連㑹稽接天台跨慈溪鄞及州境詳見前¶
鎮亭山州西南一百里漢地理志註鄞有鎮亭山西界¶
于越跨于天台故其鄉為連山¶
鮚埼亭山在東南四十里瀕海之地與袁村相屬漢地¶
理志註鄞有鮚埼亭顔師古云鮚音結蚌也其長一寸¶
廣六分有小蟹在其腹中埼曲岸也其中多鮚故以名¶
亭俗訛為戰埼¶
鄞城山州東五十里古鄞城在其下故名乾道舊志載¶
<pb:KR2k0025_WYG_007-11a>¶
赤堇山在鄞東四十里山有草曰赤堇鄞縣以此名而¶
加邑焉¶
天門山在州南六十里大海海外列嶂排空有兩山對¶
峙髙入蒼莽南亞于海漢地理志顔師古註云鄞縣東¶
南有天門水入于海有越天門山陶𢎞景真誥云天門¶
在鄞縣之南寧海之北半亞于海¶
雪竇山在州西北五十里四明山之南有千丈巖瀑布¶
泉錦鏡池妙髙峯含珠林宋理宗御書云應夢名山¶
<pb:KR2k0025_WYG_007-11b>¶
丹小山在州西五十里四明山之南屬剡源鄉之三石¶
村有巨石故名三石山上有二洞洞上有丹霞二字如朱¶
書洞如廣厦中可容五六十人有深穴可容人身昔有¶
入者行㡬半日聞水聲如雷而返水㳙㳙巖罅間其流¶
迹皆赤色下有龍湫旱暵禱之巖後風從竇出常飇飇¶
有聲夏絶無暑冬則凛凛不可近俗號風洞雲笈七籖¶
所謂丹山赤水是也¶
徐無巖在州西北七十里巖立數百仭瀑布飛下冬夏¶
<pb:KR2k0025_WYG_007-12a>¶
不絶下有潭上有鞠猴巖三大字刋于石¶
大小晦山在州西六十里即四明山南来之兩峰左肩¶
紅嵓山下有覆盆山宋時應則入山初甚秀麗既而㝠¶
晦故曰大小晦四明洞天記云兩峯各有大小晦是也¶
或作悔非¶
望春山在州西五十里其右文筆峰其左展旗峯¶
寳化山在州南三里有古松如卧龍杜䳌花如翔鳯題¶
詠詩見慈氏教寺¶
<pb:KR2k0025_WYG_007-12b>¶
漢城山在州東北二十里(山有五代漢時城基樓大參/攻媿有詩云城復于隍遺舊)¶
(基山雲漠漠草離離當時雷/皷聲沉後留得寒巖伴落暉)¶
南山在州東南五里¶
西山在州西南五里¶
馬跡山在州南五十五里石上有馬跡故名¶
三山在州南五十五里屹立大海中如三台然旁有數¶
嶼¶
金峨山在州東六十里髙出衆山乃郡治桉山也¶
<pb:KR2k0025_WYG_007-13a>¶
大雷山在州西南四十里登其山見海二百里外即唐¶
末謝遺塵隠處¶
横山在州南四十里腰山為路二十五里有石文若篆¶
謂之天篆旁有鯉臺劉閬風有摩崖詩¶
新嶺在州東四十里東有七十二曲¶
上下牢巖在州南三十五里上巖壁立下巖回顧¶
謝家石洞在州東三十里洞居山腰深丈許有竅可窺¶
天¶
<pb:KR2k0025_WYG_007-13b>¶
桃花坑山在州西五十里四明山之上二十里雲之南¶
也山巖壁立數仭延袤數百里嵓色紅白相間隠映出¶
没狀如桃花之初發故名四山環繞宛如盤谷中有平¶
田數百畝¶
鮚埼嶺在州南四十五里¶
畸山在州西北二十一里¶
湖山在州西北一十五里¶
吴郎山在州東南一十里¶
<pb:KR2k0025_WYG_007-14a>¶
蓬島山在州西南四十里¶
小梅山在州南三十里¶
雷公山在州南三十里¶
九峯山在州東六十里¶
筆架峯在州東三十里其峯崪屼如筆架之狀雲興則¶
必雨¶
天柱峰在州西六十里¶
丁公山在州西七十里¶
<pb:KR2k0025_WYG_007-14b>¶
義峯在州東七十里¶
九女山在州南二十里¶
大洞山在州南六十里¶
東坑山嶺在州西南六十里¶
燕巖在州北二十里有燕子穴故名¶
獅子巖在州東五十里狀如獅子¶
銅山在州西北一十五里(俗𫝊昔有樵夫入山滿目皆/金寳意欲拾取之倐有神人)¶
(仗劍而出頃之/旋顧悉不見矣)¶
<pb:KR2k0025_WYG_007-15a>¶
毛巔嶺在州西六十里四明山之南接大小晦﨑嶇澗¶
谷行者艱阻紹興初有毛居士者鑿崖以便民往来遂¶
以名嶺¶
安巖在州西南三十里来自四明山有寺舊名四明院¶
翠峰在州西南三十里¶
童公嶺在州西南六十里¶
柵墟嶺在州南六十里為台明之界¶
梅山在州西南二十五里(東為登山有僧廬曰禪寂為/夀禪師道塲南為鳴雁管管)¶
<pb:KR2k0025_WYG_007-15b>¶
(之上巒竒秀鄉之顯仕丘隴多藏焉山之西號丁令威/俗傳令威嘗化鶴止此有丹井在其旁一勺之泉常隨)¶
(海潮上下父老相傳以為海眼攻媿樓公有詩云峯頭/丹井隨潮信松下禪牀據祖闗盖紀此也北則環以大)¶
(溪其山四斷兀立衆山之中或謂漢之梅福嘗遊此因/得名今其山之下每遇大雷雨則出小石圓如梅子剖)¶
(亦有核其名又或因此也/上有龍湫為鄉邑雩禱所)¶
新婦巖在州西北五里累石而成肖像類人夏侯曽先¶
地志云西北臨溪水其石五色望之頗似花鈿新婦首¶
飾故曰新婦巖今西北實無溪亦無五色石所謂昭徳¶
夫人者¶
<pb:KR2k0025_WYG_007-16a>¶
　　　昌國州¶
翁山一名翁洲州東三十里徐偃王所居也今城址猶¶
存抱朴子論古僊者之藥以登名山為上而以海中大¶
島嶼若㑹稽之東翁洲之𩔖者次之乾道間耕者於其¶
下得銅鼎一無足而有耳亦不穿中可容斗餘而底之¶
埃墨猶在遂歸進士陳節謂煉丹之遺器¶
補陁洛迦山在東海中佛書所謂海岸孤絶處也一名¶
梅岺山或謂梅福煉丹於此山因以名有善財巖潮音¶
<pb:KR2k0025_WYG_007-16b>¶
洞洞乃觀音大士化現之地唐大中年西域僧来即洞¶
中燔盡十指親覩觀音與説妙法授以七色寳石靈跡¶
始著海舶候風於山下謂之放洋瞻禮唯謹名公亦多¶
遊之紹興初給事中黄龜年為之賛十八年史越王以¶
餘姚尉攝昌國監三月望偕鄱陽程休甫由沈家門汎¶
舟風㠶俄頃而至詰旦詣洞寂無所覩炷香烹茗但椀¶
面浮花而已晡時再往一僧指嵓頂有竇可以下瞰公¶
扳縁而上忽見金色身照耀洞府眉目瞭然程所覩亦¶
<pb:KR2k0025_WYG_007-17a>¶
同唯公更見雙齒如玉雪天將暮有一長僧来訪云將¶
自某官歴清要至為太師又云公是一好結裹底文潞¶
公他時作宰相官家要用兵切須力諫後二十年當與¶
公相㑹於越遂告去送之出門不知所在乾道戊子以¶
故相鎮越一夕典客報有道人稱養素先生言舊與丞¶
相接熟不肯通刺疾呼欲入謁亟命延之貌粹神清談¶
論鋒起素紙數幅太書云黒頭潞相重添萬里之風光¶
碧眼神僧曽共一宵之清話遽擲筆不揖而行公大駭¶
<pb:KR2k0025_WYG_007-17b>¶
遍遣兵吏尋覔不獲見淳熙己酉公正位太師自道本¶
末云爾洞前嵂崒嵌嶔措足無地僧徳昭鑿石甃橋六¶
年始成禱謁者便之嘉定七年宋寧宗親灑宸翰為扁¶
曰大士橋(史越王事見補陀/寺壁記及㑹稽志)¶
東霍山在東北環以大海世傳徐福至此山有石碁盤¶
修竹環之竹枝掃拂常無纎塵若有使之者又相傳以¶
為仙而舊志所謂虎豹龍蛇入不可到者妄也¶
桃花山在東南世傳安期生煉丹之所嘗以醉墨灑石¶
<pb:KR2k0025_WYG_007-18a>¶
成桃花紋山因以名¶
馬跡山在東北安期生洞在焉¶
石弄山在東北山石玲瓏故以名¶
西蘭山　　　大若山　　　檉岸山¶
浡塗山(舊名/浮塗)　□石山　　　滕嶴山¶
窄客山(以上並/在南)小竿山　　　大竿山¶
蘭山　　　　崑斗山　　　麻隩山¶
蛟山　　　　登部山　　　黄公山¶
<pb:KR2k0025_WYG_007-18b>¶
馬秦山　　　黄砂山　　　徐公山¶
雙嶼山　　　石珠山(以上並/在東南)東勾曲山¶
石馬山　　　石牛山　　　隩山(以上並/在東)¶
浪港山　　　深水山　　　蒲隩山¶
蛇山　　　　竹山　　　　洋山¶
東蘭山　　　元霍山　　　西枯山¶
東曉山　　　東枯山　　　桑子山(舊名/桑石)¶
石蜀山　　　東朐山　　　川石山¶
<pb:KR2k0025_WYG_007-19a>¶
北壁山　　　西須山　　　須皓山¶
落華山　　　青閣山(並在/東北)　大磧山¶
東乳山　　　東岱山　　　西朐山¶
大洋山　　　弔嶼山(以上/在北)　回峯山¶
西良山　　　長塗山　　　三姑山¶
灘山　　　　長白山　　　西岱山¶
正䇿山　　　吴農山　　　如岸山¶
横子山　　　&KR0634;子山　　　西桑山(以上並/在西北)¶
<pb:KR2k0025_WYG_007-19b>¶
嘉門山　　　曉峯山(以上/在西)　小&KR0523;山¶
三山　　　　大&KR0523;山　　　砂羅山(以上並/在西南)¶
　外有藿山黄石雞鳴東豸西豸碓砧大板洋横馬乳¶
　宜山汐嶼烈表五嶼虎頭方横白踏大桑雲嶼青屯¶
　黄屯龜鱉丁興黄隆楊岸晝拷門小磧黄羅門大小¶
　扳縁獅大小鐲廟址等山皆海中有名者人跡所罕¶
　到姑附于此¶
　　　慈溪縣¶
<pb:KR2k0025_WYG_007-20a>¶
太平山(桷/)按孔臯㑹稽記曰在餘姚縣南百里四明山¶
自越跨縣接鄞奉化山形似繖四角各生一種木不雜¶
揉三陽之辰華卉代發今舊志云在縣西六十里界餘¶
姚縣孫綽游四明游太平有銘其山與四明犬牙相接¶
又孔稚珪亦有詩(詳見/題詠)則太平盖四明之支隴也¶
塔山在縣東南三里隂陽家謂之青龍山¶
大寳山在縣西南二里隂陽家謂之白虎山(山南有泉/極清丼名)¶
(曰大/寳泉)¶
<pb:KR2k0025_WYG_007-20b>¶
句餘山在縣西南二十五里(句章餘姚在此山之東西/盖因山以名縣也山海經)¶
(云山/出錫)¶
戍溪山在縣西南三十五里(晉孫恩盧循作亂取道入/冦劉牢之禦之屯兵於此)¶
(故以/戍名)¶
東澄山在縣西南三十五里¶
横山在縣東南十里¶
五馬山在縣西南六十里¶
三女山在縣西南六十里(耆老相傳昔有三女浴於江/次忽為雷所擊化為三峯相)¶
<pb:KR2k0025_WYG_007-21a>¶
(望因/此名)¶
大隠山在縣南三十里(夏侯曽先地志云大隠山口南/入天台北峯為四明東足乃謝)¶
(康樂煉藥之所也晉虞喜三召/不就遁跡此山因此以名之)¶
三過山在縣南十五里(山勢孤峻臨江潮水縈&KR0158;舟人/嘗倦於經過一過猶倦况三過)¶
(乎故/名)¶
鼈子山在縣南五里山形似鼈¶
抱子山在縣東南十里山勢宛轉如龍蛇抱子之狀¶
驃騎山在縣東三十里(㑹稽典録云漢時張意為驃騎/將軍其子齊芳歴中書郎嘗隠)¶
<pb:KR2k0025_WYG_007-21b>¶
(此/山)¶
闞峯山在縣東北一十里呉太子太傅闞澤居其下因¶
以名¶
大蓬山在縣東北三十五里(又名達蓬山山上有巖髙/四五丈又有石穴深三丈)¶
(餘巖上有三佛跡上多芳草又云秦始皇至此欲自此/入蓬莱故號達蓬山下有智度寺范石湖有詩云抖擻)¶
(軒裳一閧塵任教空翠滴烏巾老/身已到藍輿上處處青山是故人)¶
桑嶴山在縣北六十五里¶
東向山在縣北六十里¶
<pb:KR2k0025_WYG_007-22a>¶
黄牛山在縣北六十里¶
筭㠗山在縣北六十里¶
若㠗山在縣北六十里¶
浪港山在縣北六十里¶
石塘山在縣北四十五里¶
向頭山在縣西北八十里(亦名西龍尾東望伏龍山其/龍頭以東属定海龍尾以西)¶
(属餘姚各有海塘每為潮損二山扞潮其中與山相接/古有海塘門柱屹然今為漁鹽之地已成&KR0373;畝者禾黍)¶
(菽麥彌望昔以海邑之衝欲於此屯兵/以舟師難於出入遂廢今置鎮守司)¶
<pb:KR2k0025_WYG_007-22b>¶
鳴鶴山在縣西北六十里(耆老相傳昔有鶴棲於此/一旦飛鳴冲天而去故名)¶
漁溪山在縣西北五十里¶
五磊山在縣西北三十五里(上有五峯磊磊相比人謂/五磊雲興則雨常以為候)¶
朱墓山在縣西六十里宋台州刺史朱䕫死於此山¶
埋馬山在縣西六十里(夏侯曾先地志云秦始皇遊/海至此馬斃埋之故以此名)¶
雨微山在縣西五十五里(舊名龍山上有雲氣即雨邑/人常以為候或云本是雨徴)¶
(山避/諱改)¶
夜飛山在縣西四十五里(其山生甘草耆老𫝊此山自/蜀夜飛来蜀客識之因名山)¶
<pb:KR2k0025_WYG_007-23a>¶
鳯凰山在縣西四十五里(大亭之上其形如/鳯與龍山相對)¶
龜子山在縣西四十里(山形似/龜狀)¶
城門山在縣西三十里(宋城門校尉㑹稽從事/陳詠𦵏於此山因以名)¶
虎脾山在縣西三十里(山形&KR0717;踞如虎脾隋大業中/嘗鑿山西南斷跡至今猶存)¶
鳯巖山在縣西三十里(山形/似鳯)¶
仙雞山在縣西二十五里(夏侯曽先云上有石井石牀/又有銅瓶非人力所能舉旁)¶
(有石雞俗云是扶桑/雞飛下因以為名)¶
赭山在縣西八里(土色正赤/故曰赭山)¶
<pb:KR2k0025_WYG_007-23b>¶
　　　定海縣¶
招寳山在縣東北八里一名候濤山為海控扼舊稱山¶
下有蚌生明珠往来波濤之間漁舟或得之即光耀逼¶
人駭浪繼作不可行投之乃止大洋隂晦夕或見光彩¶
近則隠藏(宋梅麓樓公扶登山有詞云沁園春開闢以/来便有此山獨當怒濤正秋空萬里寒催雁)¶
(信塵寰一簇輕弄鴻毛小可詩情尋常酒量到此應須/分外豪難為水筭平生未有此畨登髙飄飄身踏金鼇)¶
(笑終日風波無限勞看&KR2499;烏縹緲㠶歸逺浦㕓魚雜沓/網帶餘潮待約詩人相將月夜取次携盃持蟹螯乗桴)¶
(意問誰人領解空立亭/臯詞鎸崖石今無存)¶
<pb:KR2k0025_WYG_007-24a>¶
巾子山縣東八里與招寳山對峙(為風濤障蔽秋濤洶/漲藉兩山如門遂免)¶
(水/患)¶
金雞山居招寳山外屹立海中舊𫝊山有金雞故名¶
鮫門山縣東四十里一名嘉門山勢環鎻海口出鮫門¶
則大洋也¶
虎蹲山縣東二里屹立海口以形得名(古稱鮫門虎/蹲天設之險)¶
㳺山縣東二里海中¶
印山縣東一里¶
<pb:KR2k0025_WYG_007-24b>¶
梓䕃山縣東一里(宋時軍官馮柄夷而築之建屏山堂/火燬遺址尚存有碑云定海四明壯)¶
(邑也為海道衝六龍南飛遂宿兵於此以戒不虞嘉定/十一年馮柄環衛来領此戍越明年軍事修明修射亭)¶
(剙軍器庫規制整齊直南得山曰梓䕃作堂其上命曰/屏山祈其乆故夷而不庫取其質故壯而不麗自公之)¶
(餘領客觴詠其間郡人應煟謂客曰子知侯之所以命挹/斯堂之意乎客曰以予觀屏山之景四山環峙蒼翠可)¶
(風雲月露晦明皆宜南引大江練光澄鮮北望鉅海與/天無際睨視兩間披剝萬象無丹青之功有天然之繪)¶
(命之曰屏宜亦似矣此侯之意歟雖然屏之為物頓乎/方丈之室其髙不過尋丈尺間今山之與堂相去或十)¶
(里或百里而侯取以為屏竒矣不已夸乎余曰不然世/有大人先生者扃牖日月庭衢八荒天地則其室廬也)¶
(然則山川城邑皆吾室中之玩而草木禽獸吾苑囿樊/籠之觀而已山雖逺取而屏之不亦宜乎此詎非侯之)¶
<pb:KR2k0025_WYG_007-25a>¶
(所以命斯堂之意歟嘉定十三年夏五月丁巳應/煟記山下峻石大刻懲忿窒慾四字各大四尺)¶
行㠗山縣東南一十二里¶
青㠗山縣東南一十五里¶
樂家山縣東南二十五里¶
蘆山縣東南名石湫浦¶
鬼嶼山縣東南四十五里名石蓮灣好事者易名寳㠗¶
山¶
小三山縣東南四十五里¶
<pb:KR2k0025_WYG_007-25b>¶
啓霞山縣東南七十里有柏香嵓¶
紫石頭山縣東南八十里以石色名¶
雲雩山縣東南八十里¶
瑞巖山縣東南九十里有十二峯(宋大中祥符年芝生/青松峯下守臣聞于)¶
(朝勅書褒奬云和氣所鍾靈苗載育時惟珍物/著厥祥經省覽貢陳良増欣愧其碑石尚存)¶
靈巖山縣南四十里(宋樓宣獻逰山詩云但見雲生谷/初無石似岩得名非舊觀買地作)¶
(精藍境勝環修竹門深擁翠杉禪林自/佳趣莫問後三三此詩已見華岩寺下)¶
大蓬山縣西北一百里一名達莱謂由此可達蓬莱¶
<pb:KR2k0025_WYG_007-26a>¶
烏﨑山縣東南一百二十里俗𫝊宋髙宗南渡曽登此¶
山¶
大榭山縣東南一百二十里¶
小榭山縣東南一百二十里¶
盤隩山縣東南七十里(水繞太白山隂而出九二十六/盤宋名儒習菴先生陳塤墓尚)¶
(存/)¶
陳山縣南七里¶
秀峯山縣東南六十里山下古栢甚巨唐朝舊物¶
<pb:KR2k0025_WYG_007-26b>¶
飯鍬山縣南三十里¶
剡㠗山縣南一十五里¶
長山縣南一十五里¶
南山縣南十里東西兩山對峙¶
龍山縣南三十五里¶
慈㠗山縣西南九十里古𫝊左慈隠此¶
筭嶼山縣西七十里¶
新婦山縣西北六十里¶
<pb:KR2k0025_WYG_007-27a>¶
回峯山縣北六十里¶
石壇山縣西北七十里山石如壇¶
施公山縣西北九十里(北瞰大洋東距龍頭西接鳴鶴/商舟如江浙常往来宋時苦海)¶
(冦至元十五年縣達嚕噶齊張進以地扼險要剏廵檢/司民廼安居大徳十一年巡檢王質始於山前剙建衙)¶
(宇戎備/一新)¶
澤山縣西北九十里舊名櫟山(宋吏部郎官黄公震以/不雅改今名黄公徳祐)¶
(初棄官歸隠就山之南築室以居名湖山行館榜所居/室為歸来之廬環植松菊林泉瀟洒為一方勝覽前進)¶
(士王翔龍逰山詩獨俯空堂夜無人境自寛髙風河影/動斜月竹身寒潮海秋聲闊山林客夢安坐来更㡬㸃)¶
<pb:KR2k0025_WYG_007-27b>¶
(北斗已闌干又訪黄吏部不值有詩云一鏡湖光半壁/山主人何往客来觀閒蝶自専花富貴幽禽如語竹平)¶
(安煙雲變化草木媚日月往来天地寛/何當共整登臨屐更上崔嵬絶頂看)¶
洞山縣西北一百里山有豹洞古有豹隠此山有錦鏡¶
池將軍石盤松¶
福泉山縣西海晏鄉三都名釣巖聖牛遇旱禱之雨澤¶
隨應¶
伏龍山縣西北九十里山有千丈巖山勢壁立為兩海¶
竒處¶
<pb:KR2k0025_WYG_007-28a>¶
靈嵓山縣西四十里¶
東山縣南十里與南山相對峙¶
　　　象山縣¶
玉几山縣南十五里縣治案山¶
東丹山又名蓬莱山縣西一里衆山隠映圓秀其巔平¶
夷有丹竈及煉丹亭址相傳云陶隠居嘗煉丹於此更¶
上有峯巍然號大煉丹海上望之層巒傑嶂如畫邑人¶
春月登覽號為勝㮣其側有仙掌巖掌跡隱然¶
<pb:KR2k0025_WYG_007-28b>¶
鼓吹山縣東八里其峯崪然孤峻天將雨雲霧先起有¶
聲轟轟如鼓吹鳴¶
僊跡巖縣東十五里地名杉木&KR2455;嵓洞内有石佛像洞¶
前之石平夷濶三丈許成五彩文有石獅子如羊蹲踞¶
巖上¶
聖孃山縣南十里世傳昔有一女在山上隠見若神¶
南巖又名千頭巖縣南五十里三巖參天如列筍¶
道士巖縣南五十里疉石髙數十丈冠䫉𩔖道士¶
<pb:KR2k0025_WYG_007-29a>¶
東門山漢書地理志所謂天門山也髙二百丈周囘二¶
十五里兩峯對峙其狀如門濶一百五十餘步有横石¶
如閫潮退湍瀉惟風平浪息乗舟可渡蕃舶船必經從¶
之潮未平有風浪則蟻聚泊舟山下此海道之衝要也¶
&KR1877;瓦山狀如&KR1877;瓦因為名嵓上有仙跡長尺餘¶
版場坑山巖上有仙跡長尺三寸深半寸¶
師孃㠗山舊有農人墾地獲一古鐘¶
三萼山有三峯春時雜花交發綺麗可觀¶
<pb:KR2k0025_WYG_007-29b>¶
于綰山古有漁人于綰卒於此¶
東西濤山四面皆風濤未嘗暫息人跡少到¶
檐子山狀如曲檐¶
陽太嶼山¶
秋盧門山¶
大門山¶
石壇山(以上皆縣/南海中)¶
□頭巖縣東南二十五里巖髙千餘丈上如□首中斷¶
<pb:KR2k0025_WYG_007-30a>¶
如蜂腰岌然欲摇動又謂摇嵓環嵓逺近皆薝蔔花夏¶
月花開彌望如雪香聞十餘里¶
鋸門山縣東南二十五里其山中斷如門¶
面現山與縣相望無山間隔因以為名¶
大睦山¶
秋閈山¶
韮山¶
大薤山(以上皆縣/東南海中)¶
<pb:KR2k0025_WYG_007-30b>¶
雞籠山縣東南五里望之如雞籠山下有鶴廟¶
伍師山縣西南四十里上有白龍潭舊有五僧修道于上¶
明嶼縣西南海中兩山相對一台山一明山此是台¶
明分界之所¶
馬鞍山兩頭起峯如馬鞍¶
雙泉山上有二穴出泉味甘可飲過舟常汲之¶
東殊山(以上皆縣/東海中)¶
天印嵓縣西七里大嶼其巖如六花印¶
<pb:KR2k0025_WYG_007-31a>¶
化氣嵓縣西三十里又名䝉頂山夏旱少有雲氣出必¶
雨¶
西殊山縣西海中¶
金雞嶺縣東北二十五里嶺上大小之石皆有雞距跡¶
珠嵓山縣東北三十里舊傳蕃舶自海中見此有竒恠¶
寳氣因至此尋之不獲而去半嵓有古檜竒恠人莫能¶
取¶
鄭行山縣西北十里山髙聳上産靈草佳茗舊有鄭行¶
<pb:KR2k0025_WYG_007-31b>¶
居此隩¶
　　　昌國州¶
曉峰　　　　門鹿　　　　螺頭¶
小□　　　　中莊　　　　小□河¶
盤㠗　　　　大茅　　　　小茅¶
東江　　　　楊㠗　　　　謝浦¶
翁浦　　　　洞㠗　　　　嚴家㠗¶
澤浦　　　　鄭㠗　　　　劉嶺東¶
<pb:KR2k0025_WYG_007-32a>¶
寺㠗　　　　姚家㠗　　　祝家㠗¶
大□㠗　　　小□㠗　　　馬㠗¶
蘆花　　　　苔浦　　　　孟家㠗¶
沈家門　　　田公㠗　　　大剪¶
下塘頭　　　丘家□　　　王大簄¶
南㠗　　　　東村　　　　施家㠗¶
小蘆　　　　釣嶼　　　　沈家㠗¶
松子　　　　麻嶼　　　　洩㠗¶
<pb:KR2k0025_WYG_007-32b>¶
螺門　　　　小枝　　　　郎家㠗¶
東湖　　　　北墠　　　　虞家㠗¶
大□河　　　小沙㠗　　　蠶娘㠗¶
小剪東茅洋　大舟　　　　大蘆¶
干□　　　　二松江　　　五百㠗¶
小舟　　　　中莊　　　　溪口¶
李家㠗　　　紙(闕/)　　　　侯家㠗¶
東山　　　　浦門　　　　南(闕/)¶
<pb:KR2k0025_WYG_007-33a>¶
溪墠　　　　蘇仲　　　　西山頭¶
宜坑　　　　小泉　　　　白泉¶
東湖　　　　西湖　　　　虞家㠗¶
柯梅　　　　蚶㠗　　　　郎家㠗¶
大□　　　　茅嶺　　　　長嶼¶
軍亭　　　　大青¶
　　　以上八十三處並属富都鄉¶
梅岑　　　　外黨　　　　桑木灣¶
<pb:KR2k0025_WYG_007-33b>¶
裏黨　　　　長股　　　　短股¶
木丘　　　　黄砂　　　　大馬秦¶
沙角　　　　螺㠗　　　　小馬秦¶
(闕/)　　　　　富溪　　　　冊子¶
陳家㠗　　　(闕/)　　　　　枝㠗¶
南田　　　　呉農　　　　北田¶
北砂　　　　桃花　　　　登部¶
千步砂　　　黄㠗　　　　石浜¶
<pb:KR2k0025_WYG_007-34a>¶
崑斗　　　　東弄　　　　嘉芹¶
下砂　　　　廟㠗　　　　蝦﨑¶
黄沙　　　　外㠗　　　　大田¶
杜莊　　　　車敖　　　　郎家㠗¶
硃㠗　　　　中心　　　　浡塗¶
厲㠗　　　　東&KR0523;現　　　西&KR0523;現¶
竹頭　　　　吴家跳¶
　　　以上四十七處並属安期鄉¶
<pb:KR2k0025_WYG_007-34b>¶
五百㠗　　　鑿(闕/)　　　　上周¶
上林　　　　黄將㠗　　　三家村¶
裏㠗　　　　大㠗　　　　塔頭¶
夏家㠗　　　上干　　　　泗洲㠗¶
東堠　　　　西堠　　　　小里¶
蛤蜊㠗　　　烈港　　　　岑江¶
宜象㠗　　　漲史　　　　扶桑¶
盤㠗　　　　大沙　　　　小沙外㠗¶
<pb:KR2k0025_WYG_007-35a>¶
青㠗　　　　長白　　　　馬墓¶
宜山　　　　孤史　　　　冊子(岑江/背)¶
秀山　　　　秀枝　　　　雙雅¶
章門　　　　石室　　　　厲㠗¶
長塗　　　　跋□　　　　深水¶
灌門　　　　家㠗　　　　稠江¶
冊子(海西/)¶
　　　以上四十三處並属金塘鄉¶
<pb:KR2k0025_WYG_007-35b>¶
髙亭　　　　南亭　　　　西㠗¶
蒲洋　　　　白峯　　　　青横¶
谷㠗　　　　松嶼頭　　　鄭家㠗¶
千步砂　　　戽斗　　　　秦頭¶
岱支　　　　裏㠗　　　　砂塘下¶
東㠗　　　　岳子　　　　□頭¶
戚家砂　　　下&KR0523;　　　　石述¶
余浦　　　　朐東　　　　地砂¶
<pb:KR2k0025_WYG_007-36a>¶
桑子　　　　巖子　　　　楊公衕¶
後㠗　　　　化坑　　　　楊公額¶
三姑　　　　(闕/)　　　　　馬跡¶
黄㠗　　　　䲔門　　　　嘉湖¶
北沙　　　　(闕/)　　　　　菱門¶
樵㠗　　　　(闕/)　　　　　大小田㠗¶
大㠗頭　　　(闕/)　　　　　(闕/)¶
苔汫　　　　長表頭　　　裏行¶
<pb:KR2k0025_WYG_007-36b>¶
叫兒　　　　墓㠗　　　　上黄砂¶
雞鳴　　　　深水　　　　大小馬公¶
□㠗　　　　福丘　　　　下黄砂¶
神前　　　　西莊　　　　干斜¶
㠗吟　　　　大盤　　　　石衕¶
東枯　　　　洛華　　　　大小壁下¶
大發　　　　澤下　　　　王家㠗¶
　　　　以上六十九處並属蓬莱鄉¶
<pb:KR2k0025_WYG_007-37a>¶
新羅㠗縣北七里舊傳新羅國人嘗泊舟于此¶
　　陵墓¶
　　　鄞縣¶
管公明先生墓縣西四十里聖女山父老相傳云¶
唐刺史黄晟墓與其母髙陽郡太君齊氏其妻潁川縣¶
君鍾氏墓俱在隠學山(傳見人物考/)¶
梁山伯祝英臺墓縣西十里接待院後有廟存焉二人¶
少甞同學比及三年而山伯初不知英臺之為女也以¶
<pb:KR2k0025_WYG_007-37b>¶
同學而同塟見十道四蕃志所載舊志曰義婦塚然此¶
事恍忽以舊志有姑存¶
陳國塜郡國誌鄮山有陳國塜一名鴈栖墓昔國為日¶
南太守死有雙鴈隨柩而歸栖墓上三年然後去(出太/守寰)¶
(宇/記)¶
鄞女墓城南崇法院之西北王荆公安石宰鄞時生女¶
周晬而歿𦵏于此將行别有詩云(見集/古考)¶
鮑郎墓在縣東南三十里青山下即忠嘉神聖惠濟廣¶
<pb:KR2k0025_WYG_007-38a>¶
靈王墓也(詳見祠/祀考)¶
　　　奉化州¶
唐銀青光祿大夫王敬玘墓州西六十里地名萬竹嶼¶
有人耕其旁得小方碑載敬玘出自琅琊官于明州天¶
祐二年殁𦵏於此¶
唐朝散大夫王公潨墓州西北二百步公越州諸暨人¶
官于鄞卒於文徳元年𦵏于此¶
呉越國奉國軍節度使錢康憲公墓州西北三里公諱¶
<pb:KR2k0025_WYG_007-38b>¶
億字延世錢公穆王第十子吴越王之大弟漢乾祐元¶
年判西浙鹽鐵明年判四明諸軍事宋乾徳五年薨¶
于奉化州之北山通儒學士朝散大夫崔仁冀奉制銘¶
其墓至今祠於北山廣化院¶
　　　慈溪縣¶
晉虞瑶墓五馬山縣西南六十里虞氏譜云瑶博學强¶
識當時所稱累遷至伏波將軍¶
晉虞胃墓在横山東南十里虞氏譜云胃好學不怠仕¶
<pb:KR2k0025_WYG_007-39a>¶
至散騎常侍常居此山死因𦵏焉至今人呼為常侍墓¶
宋朱䕫墓在朱墓山縣西六十里宋書朱䕫字秀整吴¶
人也州舉秀才歴中書郎轉台州刺史有林壑之志卜¶
居此山死因𦵏焉¶
梁虞孜墓在東澄山縣西南三十五里孜舉秀才累遷¶
至散騎常侍著内典要三十卷¶
梁建威將軍虞驁墓在漁溪山縣西北五十里¶
梁東海太守虞野人墓在戍溪山縣西南三十五里¶
<pb:KR2k0025_WYG_007-39b>¶
隋金紫光祿大夫陳詠墓在城門山縣西南十三里隋¶
書云詠字休寧仕為懐安令遷城門校尉㑹稽從事屬¶
隋初多故因留葬此遂以名山¶
唐張孝子父司馬墓在虎胛山縣西三十里(事蹟見/郡志)¶
千人壇在縣西南十五里髙數仭其上可容千人耆老¶
相傳云昔秦始皇東遊㑹稽登山望秩以求神仙至此¶
見羣峰連延東入于海乃命方士徐福立壇祈禱因以¶
為名¶
<pb:KR2k0025_WYG_007-40a>¶
　　　定海縣¶
叢塜宋髙宗幸海道侍衛軍赴舟不及多死于此骸骨¶
聚埋巾子山下洗馬池側因名叢塜¶
通天廟劉伶墓東晉人在靈緒五都東步市祠名通天¶
鄉民禱求甚應然並無碑誌可攷¶
　　海¶
　　　本路¶
海環府境東北迤于南潮入城東各有候(燕肅潮論曰/觀古今諸家)¶
<pb:KR2k0025_WYG_007-40b>¶
(海潮之説多矣或謂天河激湧亦云地機翕張盧肇以/日激水而潮生封演云日周天而潮應挺空入漢山湧)¶
(而濤隨析木大梁日行而水大源殊派别無所適從索/隠探㣲宜伸確論宋大中祥符九年冬奉詔按察嶺外)¶
(嘗經合浦郡沿南溟而東過海康歴陵水陡恩平注南/海迨由龍川抵潮陽自出守㑹稽移蒞句章是㠯上諸)¶
(郡皆沿海濵朝夕觀望潮汐之候者有日得以求之刻/漏究之消息十年用心頗有凖的大率元氣嘘吸天隨)¶
(氣而漲險溟渤往来潮順天而進退者也日者衆陽之/母隂生於陽故潮附之於日也月者大隂之精水者隂)¶
(𩔖故潮依之於月也是故隨日而應月依隂而附陽盈/於朔望消扵朏魄虧於上下弦息於朓朒故潮有大小)¶
(焉今起月朔夜半子時潮平於地之子位四刻一十六/分半月離於日夜地之辰次日移三刻七十二分對月)¶
(到之時以日臨之次潮必應之過月望復東行潮附日/而又西應之至後朔子時四刻一十六分半日月潮水)¶
<pb:KR2k0025_WYG_007-41a>¶
(亦復㑹於子位於是知潮常附日而右旋以月臨子午/潮必平矣月在夘酉汐必盡矣或遲速消息又小異而)¶
(進退盈虚終不失於時期矣或問曰四海潮平来皆有/漸唯浙江濤至則亘如山岳奮如雷電水岸横飛雪崖)¶
(傍射澎騰奔激吁可畏也其奮怒之理可得聞乎曰或/云夹岸有山南曰龕北曰赭二山相對謂之海門岸狭)¶
(勢逼湧而為濤耳若言狭逼則東溟自定海吞餘姚奉/化二江侔之浙江甚狭逼潮来不聞濤有聲也今觀浙)¶
(江之口起自纂風亭北望嘉興大山水濶二百餘里後/海商舶怖於上潭惟泛餘姚小江易舟而浮運河逹於)¶
(杭越盖以下有沙潭南北横亘隔礙洪波蹙遏湖勢夫/月離震兊他潮已生惟浙江水未泊月經巽乾潮來已)¶
(半濁浪擁滯後水益来於是溢於沙潭猛怒頓湧/聲勢激射故起而為濤耳非江山淺逼使之然也)¶
　初一日十六日子末午末平¶
<pb:KR2k0025_WYG_007-41b>¶
　初二日十七日丑初未初平¶
　初三日十八日丑正未正平¶
　初四日十九日丑末未末平¶
　初五日二十日寅初申初平¶
　初六日二十一日寅正申正平¶
　初七日二十二日夘初酉初平¶
　初八日二十三日夘正酉正平¶
　初九日二十四日夘末酉末平¶
<pb:KR2k0025_WYG_007-42a>¶
　初十日二十五日辰初戌初平¶
　十一日二十六日辰正戌正平¶
　十二日二十七日辰末戌末平¶
　十三日二十八日巳初亥初平¶
　十四日二十九日巳正亥正平¶
　十五日三十日巳末亥末平¶
　　　象山縣¶
海環三垂東南皆大洋北則巨港東曰錢塘南曰大睦¶
<pb:KR2k0025_WYG_007-42b>¶
西南曰東門皆蕃舶閩船之所經從自錢塘而北則定¶
海自東門而南則台温此大洋也其北港則陳山渡舟¶
之往来東達于洋西距鮚埼由陳山渡一潮至方門再¶
潮至烏埼三潮可至府城下¶
　　江¶
　　　奉化州¶
奉化江源于四明之鎮亭山出州之惠政橋下與諸水¶
㑹南来亘府城之東然後與慈溪江㑹而入海隨潮上¶
<pb:KR2k0025_WYG_007-43a>¶
下¶
　　　慈溪縣¶
江源于紹興餘姚之太平山東来至文亭乃分為二大¶
江由鹹池歴西渡經府治之北入海小江貫縣中出東¶
郭至西渡又與大江㑹入于海隨潮上下大江乗潮多¶
風險故舟行多由小江¶
　　　定海縣¶
大浃江縣東南一里與鄞縣通潮¶
<pb:KR2k0025_WYG_007-43b>¶
小浃江縣南一十五里西抵鄞縣五鄉碶¶
　　溪¶
　　　奉化州¶
州溪在州東二里導自鎮亭逾栢溪至牢巖浮西溪出¶
緑荷灘過惠政橋㑹于三江口入北渡達于海¶
剡溪在州西七十里導自陸照左溪㑹同流于公棠逾¶
泉溪㑹于三江口入北渡達于海¶
雙溪在州南二十五里導自杉木嶺逾排溪出下郝溪¶
<pb:KR2k0025_WYG_007-44a>¶
别于進林常浦㑹于三江口入北渡達于海¶
　　　慈溪縣¶
慈溪在縣南三十里與大隠山接本名大隠溪里有後¶
漢董黯性篤孝母寢疾好飲此溪水每思之恐不常得¶
黯遂築室溪濵板輿就養厥疾乃痊因名慈溪¶
文溪在縣東北十五里受衆山之水色清有文故以為¶
名¶
漁溪在縣西四十五里舊傳有清潭虚澗竹木連繞清¶
<pb:KR2k0025_WYG_007-44b>¶
澄徹底鱗介不能潜其形漁者利之故名¶
藍溪在縣西南六十里自發源流到江際夹岸藤蘿色¶
深可染因以名之¶
　　　定海縣¶
楊家溪在縣南三十五里崇丘三都¶
章家溪在縣南三十里崇丘三都¶
　　潭¶
　　　奉化州¶
<pb:KR2k0025_WYG_007-45a>¶
隠潭在州西北五十里潭居兩巖之下兩岩相抗壁立¶
數百仭瀑飛如練人循崖詣潭窺天可數尺宋皇祐中¶
遣中使禱之輒應杜説有記¶
靈濟潭在州南一里宋元豐七年令向宗諤禱之得九¶
節鰻宣和中令周因植亭祠之立碑記異¶
白龍潭在州東一十里宋至和元年令郏脩輔有記(記/云)¶
(潭方濶十餘丈巨樾下一穴相傳有神物宅焉自/潭導渠分為數派溉灌民田八千九百二十二畝)¶
金鐘潭在州東一十里(旁有一墩或𫝊錢氏載大金鐘/過此沈焉漲沙成墩金鐘今在)¶
<pb:KR2k0025_WYG_007-45b>¶
(墩之下歴乆/不為水所盪)¶
幽蘭潭在州南五十里¶
白魚潭在州西北二十里¶
雨師龍井在州南四十五里¶
西洩潭在州西五十里其潭如井¶
沙潭在州西六十里¶
靈濟潭在州西三十里(地名大/毛坑)¶
阮家山潭在州西南五十里¶
<pb:KR2k0025_WYG_007-46a>¶
大洞山潭在州南六十里¶
馬嶺潭在州東七十里¶
龍光潭在州東三十里¶
濁水潭在州西南六十里¶
泉井在州西二十里¶
顯濟潭在州西三十里(地名樓&KR1245;山/遇旱禱雨)¶
沈坑潭在州西七十里¶
金井洞潭在州西七十里即茶坑¶
<pb:KR2k0025_WYG_007-46b>¶
石門洞潭在州西南六十里¶
設僧洞潭在州西北六十里¶
鱔應潭在州東一十五里¶
牙梳巖鰕魚潭玉研井烏潭在州南四十里¶
栢香巖觀音井潭在州東南一十五里¶
石井潭在州南五十五里¶
涯濟潭五雲潭梅山潭在州南三十里¶
大龍潭小龍潭在州東六十里¶
<pb:KR2k0025_WYG_007-47a>¶
耀碑潭在州東二里(故老云官/清則潭清)¶
　　　昌國州¶
東龍潭在州東當延福萬夀觀之中有龍祠焉凢禱先¶
此¶
洩潭在州東北三十六里潭據山腰深淺不可測宋宣¶
和中旱簿尉劉佖投以詩曰未躍天衢卧寂寥碧潭流¶
溢海山腰埋藏頭角雖多日鼔動風雷在一朝既若有¶
心成變化豈能無意澤枯焦神蹤許為蒼生起願繋香¶
<pb:KR2k0025_WYG_007-47b>¶
車上九霄詩沈而下時人異焉¶
岑江潭在州西小岑江上遇禱而應蜥蜴必出¶
　　　慈溪縣¶
永昌潭舊名黄茂潭在縣西南四十里至道宫之上(唐/天)¶
(寳二年明皇遣使投金龍宻以朱筆記其左肋繼而雨/降明皇目觀行雨龍左肋上有朱畫又有大寳永昌四)¶
(字謂臣寮曰此四明山所投之龍暨使回奏投潭之始/即泛出黒漆木板尺餘有金書大寳永昌四字遂賜名)¶
(宫大寳潭名永昌餘見至道宫事内潭之北五里有獅/子潭祈雨必應上有石一所有獅子足跡并仙人藥臼)¶
(潭下有石臺三層髙數/丈鄉名石臺者以此)¶
<pb:KR2k0025_WYG_007-48a>¶
湍水巖潭在石臺鄉溪上近白巖院曩因禱雨隨至其¶
後縣官禱祈多應遂建祠¶
白龍潭在縣之東南七里花墅湖上水出岩間又名冷¶
水灣上有龍王祠宋建炎三年正月六日并淳熙十四¶
年六月十九日據賜廟額寳祐六年正月勅賜順濟廟¶
北雪潭在徳門鄉三十里¶
烏石潭在縣西嶼鄉去縣一十里¶
天井潭在縣西北二十里¶
<pb:KR2k0025_WYG_007-48b>¶
赭山潭在縣西南一十里¶
查㠗潭在縣西南六十里¶
聖女潭¶
十龜潭¶
　　　定海縣¶
新婦潭在縣南三十五里崇丘四都有孃孃祠宇連年¶
風雨損壊無存¶
匾溪龍潭在縣西北百里靈緒四都黄楊嶺遇旱鄉民¶
<pb:KR2k0025_WYG_007-49a>¶
祈禱屢應大徳元年潭側建祠以祀¶
清林龍潭在縣江南七里久已湮塞嘉泰中旱縣令商¶
逸卿訪求故跡禱雨即應自此逢亢旱縣官率士民詣¶
潭請龍祈雨屢有竒驗¶
釣巖龍潭在海晏三都去縣百里地名福泉山縣境遇¶
旱官吏詣潭祈龍雨澤隨至¶
　　　象山縣¶
東攝潭在縣西七十里層峰峭壁捫蘿而登有小瀑布¶
<pb:KR2k0025_WYG_007-49b>¶
流下于潭遇嵗旱禱得鶴龜則雨隨至鶴龜其甲長尺¶
許觜如鸚鵡尾長八九寸鱗甲炯然¶
白龍潭在縣南三十里伍師山嶺遇旱禱雨多應¶
清潭在縣西南十里山木隂翳上有石霤注水于潭石¶
壁多菖蒲主簿陳震嘗為旱禱雨甫下山而雨大作¶
湧泉潭在縣西南十五里潭水清淺人謂龍穴亢旱則¶
斬鵝祭之鐃鼔方鳴泉即湧出或有得雲母石於潭側¶
者¶
<pb:KR2k0025_WYG_007-50a>¶
金蛤潭在縣東三十五里珠巖之巔其潭晴雨皆涸特¶
沙磧耳上有石壁遇旱禱之則有水如注從石壁中迸¶
出須㬰盈潭逰鱗蜿蜒中有金蛤呼之有聲應則雨¶
巨穴潭又名雙竇在縣東南二十里有二穴深不可測¶
其水隨潮升降下通龍洞¶
平石潭在縣西南二十五里¶
白蠏潭在縣西南三十五里¶
金松潭在縣南二十五里¶
<pb:KR2k0025_WYG_007-50b>¶
大門潭在縣南八十里¶
青峰潭在縣西南二十五里宋紹興間主簿袁逵禱雨¶
有應¶
龍洞在縣東南二十五里鋸門山之趾世傳五龍聚㑹¶
之所洞瞰巨海中如石屋濶數丈每嵗上巳邑人俟潮¶
汛退艤舟入洞觀之巖花石乳繽紛懸墜下有白黑棋¶
子石布于沙磧更入四五丈巖洞深迥洶湧澎湃寒隂¶
凛然不可進矣天將大雨水如雷鳴聲聞十餘里嵗旱¶
<pb:KR2k0025_WYG_007-51a>¶
投以朱書鐵簡則雨立應¶
　　　鄞縣¶
洞井龍潭坐落三十八都¶
靈頭山龍潭坐落三十八都舊名胡家聖井¶
錫山寳巖寺後有湫名白龍王顯於亡宋淳祐年間至¶
今雨暘祈求無不感應寺北山上有洞曰龍竅屈曲而¶
下莫窮其底¶
太白山龍洞縣東六十里旱暵禱之輙應¶
<pb:KR2k0025_WYG_007-51b>¶
天井山有三井旱暵祈禱得蜥蜴或鰕蟹之𩔖雨即應¶
延福寺天王像堂之前有靈鰻井遇嵗旱禱雨感應¶
　　泉¶
　　　録事司¶
梁公泉鄮山堂前方池之外宋紹興十二年守梁汝嘉¶
建亭其上今亭廢井存¶
昌黎泉公使庫造酒所宋紹興末年守韓仲通建亭其¶
上至大元歸附後庫廢為廣盈倉永湮塞焉¶
<pb:KR2k0025_WYG_007-52a>¶
　　　奉化州¶
茯苓泉在州城令馮多福作記(即七星/井之一)¶
透瓶泉在州東三里以甆器貯之水透瓶外¶
腰帶水在州西五十里(有張玉田詠云犀遶魚懸事已/非水光猶自濕雲衣山中㡬日)¶
(渾無雨一夜/溪痕又减圍)¶
清玉泉在州西南六十里¶
　　　象山縣¶
瀑布泉在縣西南四十里泉瀉于靈岩之上飛瀑濺沬¶
<pb:KR2k0025_WYG_007-52b>¶
迨百餘丈有猿藏巖中時出没于瀑布之間鄧仁憲亷¶
布吴説諸公嘗有題詠相傳巖端生竒花枯檜有舟船¶
砢石之跡¶
玉泉在縣東北三十里廣福亮院前泉深三尺味甘色¶
白烹茶為勝立夏後則泉溢立秋後則泉涸有恠松偃¶
蹇覆于上¶
　　浦溆¶
　　　定海縣¶
<pb:KR2k0025_WYG_007-53a>¶
朱家浦在縣東南四十里太丘一都¶
清水浦在縣南東管二都古傳為湖今湮廢¶
澥浦在縣西北六十里靈緒二都漁舟聚集之地外通¶
大洋有巡檢司及税務在焉¶
　　津渡¶
　　　奉化州¶
南渡在州北二十五里(舊以舟渡後易/以橋見橋道門)¶
北渡在州北五十里宋慶元年間邑人汪伋造巨舟廪¶
<pb:KR2k0025_WYG_007-53b>¶
給渡頭二家至元十五年官為造船濟渡軍馬久而敝¶
至元二十七年重造¶
田下渡在州東一百里¶
東宿渡在州東八十里¶
石盆渡在州東七十里¶
施家渡在州東北¶
宦江渡在州東北¶
　　　昌國州¶
<pb:KR2k0025_WYG_007-54a>¶
舟山渡去縣五里趨城由此塗出令趙大忠新創隄岸¶
臨江教官應㒡記自縣至府涉海洋有風波盗賊之虞¶
本府元有大渡船二隻委江東寨兵分畨撑駕各支小¶
劵錢米應過渡人每名止收錢五十文足縣屬之尉府¶
屬之都税務批厯遣放不許過有乞覔亦不許装載私¶
貨然水軍不受昌國統轄往来率不如期每遇觧發官¶
錢専挟私商殊失當年渡濟民旅之意且船乆已敝寳¶
慶三年守胡榘捐楮劵五百緡有竒新造二船視舊加¶
<pb:KR2k0025_WYG_007-54b>¶
廣行下昌國委三姑寨兵主之人給劵食屬都税院與¶
縣尉㸃放如故仍照浙江官渡例過渡人各給一牌收¶
錢批厯為照有容私者許之海務檢覈過渡人陳告其¶
兩處所收渡錢過月給解赴軍資庫以備修船之用¶
竿纜渡¶
泗洲塘渡¶
冊子渡¶
金塘渡¶
<pb:KR2k0025_WYG_007-55a>¶
沈家門渡¶
　　　鄞縣¶
東渡即桃花渡羅城東門外往定海昌國路宋寳慶三¶
年守胡榘造昌國渡船二隻(詳見/縣志)¶
西渡即西江渡望京門西二十里¶
北渡甬水門南二十五里往奉化路盖奉化有南渡故¶
以為北也¶
銅盆浦渡¶
<pb:KR2k0025_WYG_007-55b>¶
畨石渡¶
俞公渡¶
李家渡¶
周蘇渡¶
江東西塘路自城東靈橋門浮梁之外有河塘自甬東¶
至莫支堰係民旅沿塘往来之路外邊河内傍田侵削¶
㡬不盈尺宋淳祐六年守顔頤仲重修¶
　　　定海縣¶
<pb:KR2k0025_WYG_007-56a>¶
大浃渡在縣東南一里¶
石橋渡在東管二都¶
施家渡在東管三都¶
朱家渡在崇丘二都¶
小浃渡在崇丘二都¶
東江渡在崇丘三都¶
蚶㠗渡在崇丘三都¶
胡家渡在崇丘三都¶
<pb:KR2k0025_WYG_007-56b>¶
筭山渡在靈巖二都¶
蘆浦渡在太丘二都¶
　　　慈溪縣¶
黄墓渡在縣西南三十里¶
李溪渡在縣東南四十里¶
青林渡在縣東南三十五里¶
任家渡在縣東南二十五里¶
鸛浦渡在縣南一十五里¶
<pb:KR2k0025_WYG_007-57a>¶
赭山渡在縣南一十五里¶
沈家渡在縣西南三十五里¶
丈亭渡在縣西南五十里¶
吴翁渡在縣西南五十五里¶
蜀山渡在縣西南六十里¶
城山渡在縣西南一十五里¶
車廐渡在縣西南四十里¶
新渡在縣東南三十里¶
<pb:KR2k0025_WYG_007-57b>¶
　¶
　¶
　¶
　¶
　¶
　¶
　¶
　延祐四明志卷七¶
